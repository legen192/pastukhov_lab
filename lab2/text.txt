POSIX Threads або Pthread — стандарт POSIX реалізації нитей виконання, який визначає API для створення та управління ними.

Бібліотеки, які реалізують цей стандарт та його функції, звичайно називаються Pthreads (функції мають приставку «pthread_»). Найбільш широко використовуються для Unix-подібних операційних систем, таких як Linux чи Solaris, також існує реалізація для Microsoft Windows (Pthreads-w32).

Pthreads визначає набір типів даних, функцій і констант в форматі мови програмування C. Вони описані в файлі заголовку pthread.h і реалізовані у вигляді бібліотеки.

Всі процедури Pthreads мають назви з префіксом "pthread_" і можуть бути розділені на 4 категорії за призначенням:

Управляння потоками - створення, об'єднання потоків та ін.;
М'ютекси;
Умовні змінні;
Синхронізація потоків з використанням блокування (lock) і бар'єрів (barriers) читання/запису даних.
